---
title: Kuantum bilişiminin geçmişi ve arka planı
description: Kuantum bilişiminin geçmişini, nasıl çalıştığını gösteren bazı arka plan bilgilerini ve Microsoft Quantum Development Kit'i öğrenin.
author: QuantumWriter
ms.author: nawiebe
uid: microsoft.quantum.concepts.intro
ms.date: 12/11/2017
ms.topic: article
no-loc:
- Q#
- $$v
ms.openlocfilehash: f62317cd32068319f15c15ae1fa0775ea3fb00b2
ms.sourcegitcommit: 6bf99d93590d6aa80490e88f2fd74dbbee8e0371
ms.translationtype: HT
ms.contentlocale: tr-TR
ms.lasthandoff: 08/06/2020
ms.locfileid: "87866834"
---
# <a name="quantum-computing-history-and-background"></a>Kuantum bilişiminin geçmişi ve arka planı

Son birkaç yıl içinde birkaç yeni bilgisayar teknolojisi ortaya çıktı ve kuantum bilişimi muhtemelen geliştiricilerin tarafında en büyük yaklaşım değişimini gerektiren teknoloji oldu.  Kuantum bilgisayarlar 1980’li yıllarda [Richard Feynman](https://en.wikipedia.org/wiki/Richard_Feynman) ve [Yuri Manin](https://en.wikipedia.org/wiki/Yuri_Manin) tarafından önerilmiştir.  Kuantum bilişiminin altında yatan sezgi, genellikle fiziğin en büyük sıkıntılarından biri olarak görülen şeydir: basit sistemleri bile modelleyememe sorunuyla karşı karşıya kalan dikkat çekici bilimsel ilerleme. Bildiğiniz gibi kuantum mekaniği 1900 ile 1925 arasında geliştirildi ve kimya, yoğun madde fiziği ve bilgisayar yongalarından LED aydınlatmaya varan teknolojilerin dayandığı mihenk taşı olmaya devam ediyor.  Bu başarılara karşın, en basit sistemlerin bazıları bile insanın kuantum mekaniğiyle modelleme becerisinin ötesinde görünmektedir.  Bunun nedeni, birbiriyle etkileşimde bulunan birkaç düzine parçacığın gerektirdiği bilgi işlem gücünün, geleneksel bir bilgisayarın yüzlerce yılda sağlayabileceğinden bile fazla olmasıdır.

Kuantum mekaniğinin benzetimini yapmanın neden zor olduğunu anlamanın birçok yolu vardır.  Belki de en basit olanı, kuantum teorisinin kuantum düzeyinde bir maddenin eşzamanlı olarak birkaç farklı olası yapılandırma (*hal* olarak bilinir) halinde olduğunu söyleyen bir teori olarak yorumlanmasıdır.  Klasik olasılık teorisinin aksine, kuantum halinin potansiyel olarak gözlemlenebilecek bu çok sayıdaki yapılandırması bir dalga havuzundaki dalgalar gibi birbiriyle çakışabilir.  Bu çakışma, kuantum hal yapılandırmalarını elde etmek için istatistiksel örnekleme kullanmayı engeller.  Bunun yerine, kuantum evrimini anlamak istiyorsak bir kuantum sisteminin bulunması *mümkün olan her* yapılandırmayı izlememiz gerekir.  

Elektronların $40$ konumdan birinde olabileceği bir elektron sistemi düşünün.  Bunun sonucunda elektronlar $2^{40}$ yapılandırmanın herhangi birinde olabilir (çünkü her konumda elektron olabilir veya olmayabilir). Elektronların kuantum halini geleneksel bir bilgisayar belleğinde depolamak $130$ GB’tan fazla bellek gerektirir!  Bu büyük bir boyut olmasına karşın bazı bilgisayarların erişmesi mümkündür.  Parçacıkların $41$ konumdan birinde olmasına izin verseydik $2^{41}$ konumunda iki kat yapılandırma olurdu ve sonuç olarak kuantum halin depolanması için $260$ GB’tan fazla bellek gerekirdi. Hali geleneksel olarak depolamak istiyorsak dünyanın en güçlü makinelerinin bellek kapasitesini hızlıca aşacağımız için, konum sayısını artırmaya yönelik bu oyun sonsuza kadar oynanamaz.  Birkaç yüz elektrona ulaşıldığında, sistemi depolamak için gereken bellek evrendeki parçacık sayısını aşar. Bu nedenle, geleneksel bilgisayarlarımızla kuantum dinamiklerini benzetmek mümkün değildir. Ancak doğada bu tür sistemler, geleneksel bilişim gücüyle evrimlerini tasarlayıp benzetme yetersizliğinin farkında olmadan, kuantum mekaniği kanunlarına uygun olarak zaman içinde evrilir.

Bu gözlem, kuantum bilişimi vizyonuna daha önce sahip olan kişileri şu basit ancak güçlü soruya yönlendirir: Bu zorluğu bir fırsata dönüştürebilir miyiz?  Özellikle, kuantum dinamiğini benzetmek zorsa, temel işlemler olarak kuantum etkilerine sahip donanımlar oluşturmak istediğimizde ne olur?  Etkileşim halindeki parçacıkları doğal olarak yöneten kanunların tam olarak aynısını kullanan bir sistemden yararlanarak bu parçacık sistemlerinin benzetimini oluşturabilir miyiz? Doğada hiç bulunmayan görevleri araştırırken kuantum mekaniği kanunlarını izleyebilir veya bu kanunlardan yararlanabilir miyiz?  Bu sorular bizi kuantum bilişiminin kaynağına götürmektedir.

Kuantum bilişiminin temeli, maddenin kuantum hallerindeki bilgileri depolamak ve kuantum girişiminden yararlanarak ve bunu “programlamayı” öğrenerek bu bilgiler üzerinde hesaplama yapmak için kuantum işlemlerini kullanmaktır.  Geleneksel bilgisayarlarımızda zor olduğu düşünülen bir sorunu çözmeye yönelik programlama arabiriminin erken örneklerinden biri 1994 yılında çarpanlara ayırma olarak bilinen bir sorun için [Peter Shor](https://en.wikipedia.org/wiki/Peter_Shor) tarafından gerçekleştirilmiştir.  Çarpanlara ayırma sorununun çözümü, günümüzde RSA ve Eliptik Eğri Şifrelemesi gibi temelinde e-ticaret güvenliği olan ortak anahtar kriptosistemlerinin birçoğunu çözme becerisini beraberinde getirmiştir.  O zamandan bu yana, zorlu klasik görevlerimizin birçoğu için hızlı ve verimli kuantum bilgisayar algoritmaları geliştirilmiştir: kimya, fizik ve malzeme biliminde fiziksel sistemlerin benzetimini oluşturmak, sıralanmamış bir veritabanını arama, doğrusal denklem sistemlerini çözme ve makine öğrenmesi.

Çakışmadan yararlanmak için bir kuantum programı tasarlamak göz korkutan bir zorluk gibi gelebilir. Öyle olsa da, kuantum programlama ve algoritma geliştirme işlemini daha erişilebilir hale getirmek amacıyla Microsoft Quantum Development Kit gibi birçok teknik ve araç kullanıma sunulmuştur. Kuantum çakışmasını bilişim için faydalı bir şekilde yönetmek için kullanılabilen, aynı zamanda çözümün kuantum olasılıklarının kargaşası için kaybolmasına neden olmayan birkaç temel strateji mevcuttur. Kuantum programlama, kuantum algoritma düşünce biçimini anlayıp ifade etmek için çok farklı araçlar gerektiren klasik programlamadan ayrı bir beceridir. Gerçekten de, bir kuantum geliştiricisinin kuantum programlamayı başarmasına yardımcı olan genel araçlar olmadan kuantum algoritma geliştirmek o kadar kolay değildir.

Görevleri, sorunları ve çözümleri için kuantum devrimini gerçekleştirmeye yardımcı olacak araçlarla büyüyen bir topluluğu desteklemek üzere Microsoft Quantum Development Kit’i sunuyoruz. Üst düzey programlama dilimiz olan Q#, kuantum bilgi işlemenin zorluklarına çözüm getirmek için tasarlanmıştır; kuantum algoritmasının bir kuantum bilgisayarın temel işlemlerine kadar derlenmesine olanak tanıyan bir yazılım yığınıyla tümleştirilmiştir.  Programlama diline yaklaşmadan önce, kuantum bilişiminin dayandığı temel ilkeleri gözden geçirmek yararlıdır. Kuantum bilişiminin temel kurallarını, kuantum mekaniğindeki temellerini ayrıntılı olarak anlatmak yerine aksiyom olarak kabul edeceğiz. Ayrıca, lineer cebir (vektör, matrisler vb.) ile ilgili temel bilgilere sahip olduğunuzu varsayacağız. Kuantum bilişimin geçmişi ve ilkeleri hakkında daha ayrıntılı bir çalışma görmek istiyorsanız, daha fazla bilgi içeren [başvuru bölümüne](xref:microsoft.quantum.more-information) bakabilirsiniz.
